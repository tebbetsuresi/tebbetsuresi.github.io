<html lang="tr-TR">
<title>Tebbet Suresi</title>
<meta name="viewport" content="width=device-width, initial-scale=1">
<link rel="stylesheet" href="/style.css"><meta name="robots" content="index, follow"/><meta property="og:locale" content="tr_TR" />
<body>
<div class="w3-top">
  <div class="w3-bar w3-red w3-card-2 w3-left-align w3-large">
    <a class="w3-bar-item w3-button w3-hide-medium w3-hide-large w3-right w3-padding-large w3-hover-white w3-large w3-red" href="javascript:void(0);" onclick="myFunction()" title="Toggle Navigation Menu"><i class="fa fa-bars"></i></a>
    <a href="http://tebbetsuresi.club" class="w3-bar-item w3-button w3-padding-large w3-white">TEBBET SURESİ</a>
  </div>

  <div id="navDemo" class="w3-bar-block w3-white w3-hide w3-hide-large w3-hide-medium w3-large">
    <a href="http://tebbetsuresi.club" class="w3-bar-item w3-button w3-padding-large">TEBBET SURESİ</a>
  </div>
</div>

<!-- Hea
<header class="w3-container w3-red w3-center" style="padding:25px 1px">
  <h1 class="w3-margin w3-jumbo">TEBBET SURESİ</h1>
  <p class="w3-xlarge">Tebbet Suresi Tefsiri, Anlamı, Türkçesi, Arapçası, Dinleme ve İndirme sayfası.</p>
</header>

<div class="w3-row-padding w3-padding-64 w3-container">
  <div class="w3-content">
    <div class="w3-twothird">
      <h1>Tebbet Suresi</h1>

	<p><strong>Tebbet Suresi</strong> Kur&#8217;an-ı Kerim&#8217;in 111. suresidir. Toplam 5 ayetten oluşur. Aynı zamanda <strong>Mesed Suresi</strong> olarak da bilinmektedir. Surede genel olarak Ebu Leheb ve karısının helak oluşundan bahsedilmektedir.</p>
<p><a target="_blank" rel="nofollow" href="https://play.google.com/store/apps/details?id=mesed.tebbetsuresi.club"><button>TEBBET SURESİ İNDİRMEK İÇİN TIKLA</button></a></p>
<p><a href="http://tebbetsuresi.club/tebbet-suresi-tefsiri/"><button>TEBBET SURESİ TEFSİRİ İÇİN TIKLA</button></a></p>
<p>Ebu Leheb, Allah Rasulü&#8217;nün (sallAllahu aleyhi ve sellem) öz amcasıdır. Buna rağmen Allah Rasulü&#8217;ne birçok konuda eziyet vermiştir. Rasulullah, Allah&#8217;ın yakın akrabalarını uyar emri üzerine, Tevhid davetini akrabalarına anlatmıştır. Bunun akabinde Ebu Leheb, O&#8217;na bir takım çirkin sözler söylemiş ve &#8220;elleri kuruyasıca&#8221; diyerek beddua etmiştir. İşte Allah (subhanehu ve teala) da bu olay üzerine <strong>Tebbet Suresi</strong> olarak bilinen ayetleri indirmiştir.</p>
<h2>Tebbet Suresi Anlamı (Meali)</h2>
<ol>
<li>Ebu Leheb&#8217;in elleri kurusun, zaten kurudu da.</li>
<li>Ona ne malı fayda verdi, ne de kazandığı.</li>
<li>O alevli ateşe atılacak.</li>
<li>Ve karısı da odun hamalı olarak (onunla birlikte atılacak).</li>
<li>(Karısının) Boynunda da hurma liflerinden bir ip olacak.</li>
</ol>
<h2>Tebbet Suresi Arapça</h2>
<ol>
<li>تَبَّتْ يَدَا أَبِي لَهَبٍ وَتَبَّ</li>
<li>مَا أَغْنَى عَنْهُ مَالُهُ وَمَا كَسَبَ</li>
<li>سَيَصْلَى نَارًا ذَاتَ لَهَبٍ</li>
<li>وَامْرَأَتُهُ حَمَّالَةَ الْحَطَبِ</li>
<li>فِي جِيدِهَا حَبْلٌ مِّن مَّسَدٍ</li>
</ol>
<h2>Tebbet Suresi Latin Harfleriyle Yazılışı</h2>
<ol>
<li>Tebbet yeda ebi lehebin ve tebb.</li>
<li>Ma ağna anhu maluhu ve ma keseb.</li>
<li>Seyasla naran zate leheb.</li>
<li>Vemraetuhu hammaletel hatab.</li>
<li>Fi cidiha hablun min mesed.</li>
</ol>
<p>Bu sureden apaçık görüldüğü üzere kişinin Peygamber soyundan gelmesi veya bir Peygamberin yakın akrabası olması onun ebedi cehennemlik kafirlerden olmasına engel değildir. Bir insan peygamber çocuğu olsa da kafir olabilir. Buna Nuh aleyhisselam&#8217;ın oğlunu da örnek verebiliriz.</p>
<p>Ebu Leheb Allah Rasulü&#8217;nün hem yakın akrabası, hem komşusu olmasına rağmen dininden dolayı ona her zaman düşmanlık yapmıştır. Bu sebeple Kur&#8217;an&#8217;da ebediyyen beddua edilen olmuştur. Karısı da zulümde ona olan desteğinden dolayı bu azaba ortak olmuştur.</p>
<p>Allah Rasulü Mekke&#8217;de insanlara Tevhid davetini anlattıktan hemen sonra Ebu Leheb onun konuştuğu kişilerle tek tek konuşur ve Allah Rasulü&#8217;ne iftiralar atardı. Bu sadece Peygamberimizin yaşadığı bir durum değil, bilakis tüm Peygamberlerin ve Peygamberlerin Tevhid davetini yayan insanların yaşadığı ortak durumdur.</p>
<p>Bununla birlikte Ebu Leheb insanların Tevhid davetine yönelmemesi için kadınları, eğlenceleri, boş işleri insanlar arasında yaymaya çalışırdı. Böylelikle insanları Tevhidden alıkoyabileceğini düşünürdü.</p>
<p><span style="color: #ff0000;">Günümüzdeki tağutların da durumu farklı değildir. Müslümanlara ve Tevhid davetini anlatan insanlara her türlü kötülüğü reva görüp, binbir çeşit iftiralarla karalamaya çalışırlar. Özellikle medya yoluyla insanları haktan alıkoyarak batılın karanlıklarına sürüklerler. Böylelikle insanlar haktan cahil kalmış bir şekilde tağutların kulu olarak yaşarlar.</span></p>
<p><span style="color: #ff0000;">Bu yüzden ben müslümanım diyen bir kişi, kendisini haktan alıkoyan her türlü şeytanın oyunundan uzak durmalıdır. Tağutların tuzaklarına asla düşmemelidir. Hakkı gizlemeye çalışan belamlara ve münafıklara karşı uyanık olmalıdır. Dinini en güzel şekilde araştırmalı ve öğrenmelidir. Müslümanım diyen kişinin önceliği dinidir. Çünkü bu dünya hayatı geçici, ahiret ise ebedi olarak kalıcı olandır.</span></p>
<p>İlim adamlarından bazısı da <strong>Tebbet Suresi</strong>&#8216;nin Allah Rasulü&#8217;nün (sallAllahu aleyhi ve sellem) nübüvvetinin hak olduğunun en büyük mucizevi delillerinden birisi olduğunu söylemişlerdir. Çünkü bu surede Ebu Leheb ve karısının daha onlar hayattayken cehenneme girip kafir olarak ölecekleri haber verilmiştir. Ebu Leheb ve karısı bu ayetleri bilmesine rağmen ne batınen ne de zahiren iman etmemiş kafir olarak ölmüşlerdir. En doğrusunu bilen Allahu Teala&#8217;dır.</p>
    </div>
  </div>
</div>
<footer class="w3-container w3-padding-64 w3-center w3-opacity">  
 <p>Tıklanılabilir link olarak kaynak gösterebilirsiniz.</p>
</footer>
</body>
</html>
